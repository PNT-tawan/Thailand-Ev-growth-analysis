## Introduction

ในช่วงไม่กี่ปีที่ผ่านมา รถยนต์ไฟฟ้า (Electric Vehicle: EV) ได้รับความสนใจอย่างกว้างขวางในประเทศไทย นำไปสู่หนึ่งในประเด็นที่คณะผู้จัดทำให้ความสนใจคือ รถยนต์ไฟฟ้าที่วิ่งอยู่บนท้องถนนของไทยส่วนใหญ่นั้น เป็นรถยนต์ไฟฟ้าสัญชาติจีนจริงหรือไม่ เนื่องจากผู้ผลิตรถยนต์สัญชาติจีนมีบทบาทอย่างมากในตลาด ด้วยราคาที่แข่งขันได้และการเปิดตัวรุ่นใหม่อย่างต่อเนื่อง นอกจากนี้ ยังมีข้อสงสัยที่สำคัญเกี่ยวกับความสัมพันธ์ระหว่างการเพิ่มขึ้นของยอดการจดทะเบียนรถยนต์ไฟฟ้าและปริมาณการใช้น้ำมันเชื้อเพลิง โดยเฉพาะน้ำมันเบนซิน ว่าการเปลี่ยนแปลงพฤติกรรมการใช้รถยนต์ดังกล่าวส่งผลให้ความต้องการใช้น้ำมันในประเทศลดลงหรือไม่

ดังนั้น การศึกษาครั้งนี้จึงมีเป้าหมายในการสำรวจภาพรวมของรถยนต์ไฟฟ้าในประเทศไทย วิเคราะห์สัดส่วนของรถยนต์ไฟฟ้าในตลาดไทย และเปรียบเทียบแนวโน้มความนิยมของรถยนต์ไฟฟ้ากับปริมาณการใช้น้ำมันเบนซินในช่วงปีที่ผ่านมา เพื่อสะท้อนให้เห็นถึงทิศทางการเปลี่ยนผ่านพลังงานในภาคคมนาคมของประเทศ

## Data Source
ข้อมูลที่ใช้เป็นการนำข้อมูลสถิติการจดทะเบียนรถใหม่ตามกฎหมายว่าด้วยรถยนต์ของกรมขนส่งทางบก
และข้อมูลสถิติการใช้พลังงานของสำนักงานนโยบายและแผนพลังงาน (สนพ.) กระทรวงพลังงาน โดยเจาะจงที่ข้อมูลรายปีว่าด้วยปริมาณการใช้น้ำมันเบนซินเฉลี่ยต่อวันเป็นหลัก


## Part 1: ภาพรวมตลาดรถทุกประเภท ปี 2020-2024
ส่วนนี้แสดงยอดการจดทะเบียนรถใหม่สำหรับรถทุกประเภทในประเทศไทยตั้งแต่ปี 2020-2024 มีจำนวณเท่าไรในแต่ละปีและแบรนด์ไหนมียอดการจดทะเบียนมากที่สุด 5 อันดับแรก

![](https://github.com/PNT-tawan/image-for-miniproject-5001/blob/main/Figure%201.1.png)

>Figure 1.1: ยอดรวมการจดทะเบียนรถใหม่ทุกประเภท ตั้งแต่ปี 2020 - 2024


![](https://github.com/sandough/5001-images/blob/main/figure/figure1-2.png)

>Figure 1.2: ยอดรวมรายปีของรถจดทะเบียนใหม่แต่ละประเภท ตั้งแต่ปี 2020 - 2024


![](https://github.com/PNT-tawan/image-for-miniproject-5001/blob/main/Figure%201.3.png)

>Figure 1.3: ยอดรวมรายปีของรถจดทะเบียนใหม่แต่ละประเภท รย. 1 ตั้งแต่ปี 2020 - 2024

![](https://github.com/PNT-tawan/image-for-miniproject-5001/blob/main/Figure%201.4.png)
>Figure 1.4: ยอดจดทะเบียนของรถยนต์สูงสุด 5 อันดับแรกของรถทุกประเภท ตั้งแต่ปี 2020 - 2024

## Part 2: ภาพรวมตลาดรถยนต์ไฟฟ้า ปี 2020-2024
ในส่วนนี้จะวิเคราะห์ว่าการเติบโตของรถยนต์ไฟฟ้า (EV) ประเภท (รย.1) ในประเทศไทยตั้งแต่ปี 2020-2024 มีอัตราการเติบโตเป็นอย่างไร โดยเทียบจากยอดจดทะเบียนรถยนต์ประเภทเดียวกันที่ไม่ใช่รถไฟฟ้า (Non-EV)

![](https://github.com/PNT-tawan/image-for-miniproject-5001/blob/main/Figure%202.1.png)

>Figure 2.1: เปรียบเทียบเทรนด์ของยอดการจดทะเบียนรถใหม่ประเภท รย. 1 ที่เป็นรถยนต์ไฟฟ้าและ รถยนต์ทั่วไป ตั้งแต่ปี 2020 - 2024

![](https://github.com/PNT-tawan/image-for-miniproject-5001/blob/main/Figure%202.2.png)

>Figure 2.2: เปรียบเทียบยอดการจดทะเบียนรถใหม่ประเภท รย. 1 แบบรถยนต์ไฟฟ้าและรถยนต์ทั่วไป ตั้งแต่ปี 2020 - 2024

จากภาพแสดงการเปรียบเทียบยอดการจดทะเบียนรถใหม่ประเภท รย. 1 แบบรถยนต์ไฟฟ้าและรถยนต์ทั่วไป ซึ่งเห็นได้อย่างชัดเจนว่าในขณะที่ยอดจดทะเบียนรถยนต์ทั่วไปมีการเปลี่ยนแปลงในเชิงลบ (-22.4%) รถยนต์ไฟฟ้ากลับมีการเปลี่ยนแปลงในเชิงบวก (+5,289.9%) แสดงให้เห็นถึงการเติบโตของตลาดรถยนต์ไฟฟ้าในประเทศไทย

### Market share

![](https://github.com/PNT-tawan/image-for-miniproject-5001/blob/main/Figure%203.1.png)

>Figure 3.1: เปรียบเทียบส่วนแบ่งการตลาดของรถยนต์ประเภท รย. 1 แบบรถยนต์ไฟฟ้าและรถยนต์ทั่วไป ตั้งแต่ปี 2020 - 2024.

![](https://github.com/PNT-tawan/image-for-miniproject-5001/blob/main/Figure%203.2.png)

>Figure 3.2: 5 อันดับแบรนด์รถยนต์ไฟฟ้าประเภท รย. 1 ตั้งแต่ปี 2020 - 2024

จะเห็นได้ว่าแบรนด์รถยนต์ไฟฟ้าที่เข้ามาชิงส่วนแบ่งการตลาดรถยนต์ในประเทศไทยส่วนใหญ่ เป็นรถยนต์ของบริษัทจีนเป็นหลัก มีเพียง Tesla ที่เป็นแบรนด์ของอเมริกาเพียงแบรนด์เดียว แต่ยังรั้งท้ายแบรนด์จีนอยู่มาก


## Part 3: ความนิยมรถยนต์ไฟฟ้าที่เพิ่มขึ้น ส่งผลต่อปริมาณการใช้น้ำมันหรือไม่

![](https://github.com/sandough/5001-images/blob/main/figure/Figure3-3.png)

>Figure 3.3: ปริมาณการใช้น้ำมันเบนซินและดีเซลเมื่อเทียบกับจำนวนการจดทะเบียนรถยนต์ไฟฟ้าประเภท รย. 1 ตั้งแต่ปี 2020 - 2024

![](https://github.com/sandough/5001-images/blob/main/figure/Figure3-4.png)

>Figure 3.4: ค่า Correlation ระหว่างยอดจดทะเบียนรถยนต์ไฟฟ้าประเภท รย. 1 น้ำมันเบนซิน และน้ำมันดีเซล

ข้อมูลแสดงให้เห็นว่า แม้จำนวนการจดทะเบียนรถยนต์ไฟฟ้าใหม่จะเพิ่มขึ้นอย่างก้าวกระโดดในปี 2023 แต่ปริมาณการใช้น้ำมันเบนซิน ซึ่งเป็นเชื้อเพลิงหลักของรถยนต์ประเภท รย.1 นั้น กลับค่อนข้างคงที่ อาจกล่าวได้ว่า ในระยะสั้นอาจยังไม่สามารถสะท้อนความต้องการใช้น้ำมันที่ลดลงของคนในประเทศได้อย่างชัดเจน แต่มีความเป็นไปได้ว่ารถยนต์ไฟฟ้าจะส่งผลต่อส่วนแบ่งการตลาดของรถยนต์เบนซินประเภท รย.1 ก่อนเนื่องจากมีความสัมพันธ์เชิงบวกปานกลาง (0.52) ในขณะที่ การใช้น้ำมันดีเซลมีความสัมพันธ์เชิงบวกอ่อน ๆ (0.31) เท่านั้น กล่าวคือ ไม่ส่งผลกระทบต่อส่วนแบ่งการตลาดรถยนต์เชิงพาณิชย์เท่าตลาดรถยนต์ส่วนบุคคล


## Summary
1. มาตรการ EV 3.0 ส่งผลต่อภาพรวมของรถยนต์ไฟฟ้าในประเทศไทยอย่างไร

  มาตรการ EV 3.0 ที่เกิดขึ้นในช่วงปี 2022-2023 เป็นการกระตุ้นตลาดรถยนต์ไฟฟ้าและส่งผลต่อยอดจดทะเบียนใหม่อย่างมาก จะเห็นได้จากยอดจดทะเบียนที่เพิ่มขึ้นถึง +690%

2. รถยนต์ไฟฟ้าที่วิ่งอยู่บนท้องถนน ส่วนใหญ่เป็นรถจากประเทศจีนจริงหรือไม่

  จริง จากข้อมูลแสดงให้เห็นว่า รถยนต์ไฟฟ้าที่วิ่งอยู่บนท้องถนนส่วนใหญ่เป็นรถยนต์จากแบรนด์จีน พิจารณาจากกราฟที่แสดงยอดการจดทะเบียนรถยนต์ 5 อันดับแรก ใน Part ที่ 2

3. ความนิยมรถยนต์ไฟฟ้าที่เพิ่มขึ้น ส่งผลต่อปริมาณการใช้น้ำมันเบนซินหรือไม่

  ไม่ส่งผล ในระยะเวลา 5 ปี ซึ่งยังเป็นช่วงแรก อาจยังไม่ส่งผลต่อปริมาณการใช้น้ำมันที่ชัดเจน แต่มีความเป็นไปได้ว่าในระยะยาวรถยนต์ไฟฟ้าโดยเฉพาะรถยนต์ไฟฟ้าของบริษัทจีนจะมีบทบาทสำคัญต่อส่วนแบ่งการตลาดรถยนต์เบนซินมากขึ้น
